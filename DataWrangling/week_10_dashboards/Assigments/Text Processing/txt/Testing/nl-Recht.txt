Recht

Uit Wikipedia, de vrije encyclopedie

Naar navigatie springen	Naar zoeken springen

Dit artikel gaat over het begrip recht. Zie Recht (België) voor de Belgische plaats.

Vrouwe Justitia is het symbool voor de rechtspraak

Het recht is een toestand die door sommige menselijke handelingen verstoord of aangetast kan worden en door andere gehandhaafd, tot stand gebracht of hersteld kan worden. Rechtsregels dragen bij aan de vestiging, de handhaving of het herstel van het recht in de samenleving (de rechtsorde). Tegenwoordig verwijst recht vaak naar het systeem van regels waarmee men de maatschappij ordent (wetsorde). In de wet staat wat je wel en wat je niet mag doen. Soms staat er ook in op welke manier je iets moet doen. Sommige rechtsregels zijn opgeschreven in wetten. Het recht ligt steeds vervat in een rechtsbron. Het recht kan worden onderverdeeld in verschillende disciplines, rechtstakken genoemd. De verschillende rechtstakken maken meestal het voorwerp uit van een aparte studieonderdeel in de Rechtenopleidingen aan de universiteiten, maar hangen allemaal samen.

Inhoud

• 1 Inleiding
• 2 Indelingen
• 3 Indelingen positief recht

• 3.1 Burgerlijk recht
• 3.2 Sociaal recht
• 3.3 Strafrecht
• 3.4 Staatsrecht
• 3.5 Bestuursrecht
• 3.6 Procesrecht (in België soms gerechtelijk recht)
• 3.7 Belastingrecht
• 3.8 Milieurecht

• 4 Functies van het recht
• 5 Aanverwante onderwerpen

• 5.1 Algemeen
• 5.2 Rechtstakken
• 5.3 Het Nederlands rechtssysteem
• 5.4 Het Belgische rechtssysteem
• 5.5 Internationaal
• 5.6 Rechtshulp
• 5.7 Geschiedenis
• 5.8 Belangrijke personen

Inleiding[bewerken]

Gezien het belang van het recht voor een samenleving is het recht van oudsher een van de klassieke onderwerpen van de wetenschap. De oudste tot dusver gevonden rechtsbron is de codex van Ur-Nammu, koning van Ur (2500 BC).

De studie en de verklaring van het recht is het onderwerp van de rechtswetenschap.

Indelingen[bewerken]

Om het recht inzichtelijk te maken bedienen wij ons van een systeem van onderverdelingen in het recht, classificaties, aan de hand waarvan men van het algemene rechtsbegrip de weg kan vinden naar een specifiek onderdeel van het recht. Zo zijn er classificaties naar de bron, naar land, naar rechtssysteem (bijvoorbeeld continentaal of Napoleontisch versus Angelsaksisch), of naar onderwerp.

Classificaties naar de bron:

• natuurrecht
• positief recht
• gewoonterecht

Classificaties naar onderwerp:

• burgerlijk recht
• staatsrecht
• bestuursrecht
• strafrecht

enzovoort. Al die gebieden hebben dan nog weer een eigen onderverdeling.

Via de verschillende links op deze pagina wordt getracht zo veel mogelijk onderdelen van het recht toegankelijk te maken.

Die wetenschap houdt zich niet alleen bezig met de bestudering van bestaande regels positief recht, maar ook met een scala van aanverwante onderwerpen (metajuridische disciplines):

• Rechtsfilosofie
• Rechtsgeschiedenis
• Rechtssociologie
• Rechtstheorie

Verwant aan de rechtsgeleerdheid is het vakgebied van de criminologie.

Indelingen positief recht[bewerken]

Traditioneel wordt het nationale recht ingedeeld in publiekrecht en privaatrecht. Het privaatrecht regelt de verhoudingen tussen particulieren onderling. Het publiekrecht regelt het functioneren van de staat, de verhoudingen tussen particulieren en de staat op het moment dat de staat gebruikmaakt van haar exclusieve bevoegdheden, en de verhoudingen tussen verschillende staatsorganen.

Tot het privaatrecht behoren onder meer het burgerlijk recht en het handelsrecht (of commercieel recht).

Het grondwettelijk recht of staatsrecht, het fiscaal recht of belastingrecht, het administratief recht of bestuursrecht en het strafrecht behoren tot het publiek recht.

Naast, en deels boven, het nationaal recht kent men ook nog het communautaire recht of Europees recht dat bestaat uit het primaire gemeenschapsrecht (verdragen) en het secundaire gemeenschapsrecht (EG-verordeningen en EG-richtlijnen).

Naast dit gemeenschapsrecht, en ook weer deels boven, staat het internationaal recht dat vooral zijn oorsprong vindt in bilaterale dan wel multilaterale verdragen tussen staten.

Burgerlijk recht[bewerken]

Het burgerlijk recht (ook wel het civiel of privaatrecht genoemd) regelt de rechtsverhoudingen tussen rechtssubjecten, zoals natuurlijke personen en rechtspersonen. Deelgebieden van het burgerlijk recht zijn onder andere het personen- en familierecht, het rechtspersonenrecht (waaronder het verenigingsrecht en het vennootschapsrecht), het goederenrecht (waaronder het eigendomsrecht en de daarvan afgeleide goederenrechtelijke rechten), het verbintenissenrecht (waaronder de bijzondere overeenkomsten zoals koop en huur), het aansprakelijkheidsrecht en het erfrecht.

Centraal in het burgerlijk recht staat het Burgerlijk Wetboek. In België is het Burgerlijk Wetboek (afkorting: B.W.) geïnspireerd door de Code Civil of de Code Napoleon uit 1804. In Nederland is dit het (nieuw) Burgerlijk Wetboek waar Eduard Meijers de grondlegger van is. Dit wetboek is een structurele herziening van het oude Burgerlijk Wetboek, dat evenals het Belgische op de Code Civil gebaseerd was.

Sociaal recht[bewerken]

Het sociaal recht is de verzamelterm voor de regels die de sociale grondrechten verder uitwerken. Het omvat de regels over de verhoudingen tussen werkgevers en werknemers (collectief en individueel arbeidsrecht) en de regels bedoeld die de sociale risico's door maatschappelijke solidariteit opvangen (sociaal zekerheidsrecht en de sociale vangnetten of sociale bijstand).

Strafrecht[bewerken]

In het strafrecht zijn de regels vastgelegd waaraan burgers zich moeten houden. Houdt iemand zich niet aan deze regels, dan pleegt hij volgens de wet een strafbaar feit. Bij een vermoeden van een strafbaar feit kan hij door het Openbaar Ministerie vervolgd worden en moet, wanneer het Openbaar Ministerie dat beslist, als verdachte voor de rechter verschijnen. Daarvoor wordt eerst een opsporingsonderzoek verricht door de politie of gespecialiseerde inspectiediensten. De keten van strafrecht, ofwel de strafrechtsketen beschrijft de meest gebruikelijke procedure, welke wordt doorlopen wanneer iemand berecht wordt voor de door hem begane misdaad.

In het strafrecht kan men twee takken onderscheiden: enerzijds het materieel strafrecht (dit is de beschrijving van strafbare gedragingen en hun straffen) en anderzijds het formeel strafrecht (dit zijn de procedures ter afdwinging van het materieel strafrecht). Het materieel strafrecht wordt in België geregeld door het Strafwetboek (afkorting: Sw.). Het formeel strafrecht wordt ook de strafvordering genoemd en wordt in België geregeld door het Wetboek van Strafvordering (afkorting: Sv.).

In het artikel Strafrecht (Nederland) wordt de strafrechtsketen besproken.

Staatsrecht[bewerken]

Het staatsrecht beschrijft de organisatie van de staat in al zijn geledingen. Het omvat de regels die voorschrijven hoe de overheidsorganen samengesteld worden, op welke manier ze besluiten moeten nemen en tegenover wie ze verantwoording moeten afleggen. De staat wordt onderverdeeld in de wetgevende, de uitvoerende en de rechterlijke macht. Voorbeelden van overheidsorganen zijn het parlement, de regering en de besturen van de gemeenten, de provincies en de waterschappen.

In België ligt het staatsrecht vervat in de Grondwet (afkorting: Gw.).

Bestuursrecht[bewerken]

Het bestuursrecht of administratief recht regelt de verhoudingen tussen de overheid (de 'administratie') en de burgers. De overheid mag in beginsel alleen beslissingen over burgers of hun eigendommen nemen, wanneer de wet de overheid daartoe legitimeert. Burgers kunnen tegen beschikkingen (schriftelijke besluiten met een rechtsgevolg) van de overheid opkomen bij de bestuursrechter. Tegen feitelijk handelen van de overheid kan een burger opkomen bij de burgerlijke rechter.

Procesrecht (in België soms gerechtelijk recht)[bewerken]

Het procesrecht regelt hoe een procedure voor een gerechtelijke instantie verloopt. Ieder rechtsgebied kent zijn eigen regels. Dat zijn zowel regels met betrekking tot de wijze waarop een procedure verloopt, als regels over hoe de rechterlijke instantie een procedure moet behandelen.

Het maakt het mogelijk dat materiële rechtsregels kunnen afgedwongen worden. Het omvat niet alleen regels inzake een geschil en een geding, maar ook regels inzake de 'rechtsvordering' van de rechtssubjecten, de 'rechterlijke organisatie', de 'rechtsmacht' en de 'bevoegdheid van de hoven en de rechtbanken', 'executie' en 'arbitrage'.

De organisatie van de rechtbanken wordt in België geregeld door het Gerechtelijk Wetboek. Het Gerechtelijk Wetboek regelt ook de procedures voor de burgerlijke rechtbanken en hoven. De procedures voor strafrechtbanken en -hoven in België wordt geregeld door het Wetboek van Strafvordering (afkorting: Sv.). Nederland kent het Wetboek van Burgerlijke Rechtsvordering het Wetboek van Strafvordering en de Wet op de rechterlijke organisatie. Ook de Algemene wet bestuursrecht geeft regels van procesrecht.

Belastingrecht[bewerken]

Onder de term belastingrecht of fiscaal recht wordt verstaan het geheel aan regels over de heffing en de invordering van belastingen.

Sommige belastingen zoals de btw en invoerrechten worden door de belastingplichtige zelf berekend en betaald. De belastingplichtige wordt in dat geval ook wel de afdrachtplichtige genoemd. De heffing van andere belastingen is een zaak van de belastinginspecteur, die door middel van een aanslag vaststelt hoeveel belasting iemand verschuldigd is. De ontvanger draagt er zorg voor dat het verschuldigde geld ook daadwerkelijk wordt betaald. Aangezien belastingheffingen in de verhouding overheid-burger plaatsvinden, is belastingrecht in feite onderdeel van het bestuursrecht (of publiekrecht). Belastingrecht kent echter sterk afwijkende procesregels en heeft als discipline een heel ander karakter. Belastingjuristen moeten bijvoorbeeld naast juridische kennis ook economische en boekhoudkennis hebben.

Milieurecht[bewerken]

Het milieurecht is het geheel van rechtsregels die tot doel hebben het leefmilieu te beschermen. Milieubescherming is verankerd in de grondwet en uitgewerkt in diverse specifieke wetten.

Functies van het recht[bewerken]

• Normatieve functie
• Geschillenbeslechtende functie
• Additionele functie
• Instrumentele functie

Aanverwante onderwerpen[bewerken]

Zie ook: Wet

Algemeen[bewerken]

• Dwingend recht en Regelend recht
• Jurisprudentie
• Lijst van rechterlijke uitspraken (Nederland)
• Rechtsgeleerdheid
• Rechtspersoon
• Soeverein

Rechtstakken[bewerken]

Een aantal van onderstaande rechtstakken wordt soms als onderdeel van een andere rechtstak beschouwd, zo zijn in Nederland het familierecht en het arbeidsrecht onderdeel van het Burgerlijk recht.

Burgerlijk recht of civiel recht

• Arbeidsrecht
• Auteursrecht
• Databankenrecht
• Familierecht
• Goederenrecht
• Handelsrecht
• Intellectueel eigendomsrecht (zie ook Licentie)
• Jeugdbeschermingsrecht (België)
• vennootschapsrecht of rechtspersonenrecht
• Verbintenissenrecht
• Verkeersrecht

Publiekrecht

• Belastingrecht
• Bestuursrecht
• Sociaal zekerheidsrecht
• Staatsrecht
• Strafrecht (zie ook criminologie)

Het Nederlands rechtssysteem[bewerken]

• Nederlands recht
• Nederlandse Grondwet
• Nederlandse wetgeving

• Civiel recht (Nederland)
• Strafrecht (Nederland)
• Bestuursrecht (Nederland)

• Rechterlijke Macht

• Rechter
• Officier van justitie

Het Belgische rechtssysteem[bewerken]

• Belgisch recht
• Belgische Grondwet
• Gerechtelijk Wetboek

• Arbeidsrechtbank
• Grondwettelijk Hof
• Hof van assisen
• Hof van Cassatie
• Jeugdrechtbank
• Politierechtbank
• Rechtbank van Eerste Aanleg
• ondernemingsrechtbank
• Strafrecht (België)
• Strafuitvoeringsrechtbank
• Vredegerecht

Internationaal[bewerken]

• Europees recht

• Douanewetgeving
• Hof van Justitie van de Europese Gemeenschappen

• Internationaal recht

• Internationaal humanitair recht
• Internationaal strafrecht

• Rechten van de mens

• Europees Verdrag voor de Rechten van de Mens
• Universele Verklaring van de Rechten van de Mens

• Rechtstellende actie
• Sharia

Rechtshulp[bewerken]

Rechtshulp (juridische bijstand) wordt onder meer verleend door:

• advocaat
• juridisch adviseur

Zie ook rechtshulp in Nederland.

Geschiedenis[bewerken]

• Canoniek recht
• Romeins recht
• Stadsrechten

Belangrijke personen[bewerken]

• Socrates
• Plato met zijn Wetten
• Aristoteles
• Keizer Justinianus met zijn Corpus Iuris Civilis (basis van veel burgerlijk recht)
• Thomas van Aquino met zijn Summa Theologica (basis van het thomisme)
• Hugo de Groot met zijn De iure belli ac pacis (basis van het moderne volkenrecht)
• Charles Montesquieu met zijn Over de geest van de wetten (basis van de scheiding der machten)

Op andere Wikimedia-projecten:

Mediabestanden

Media op Wikimedia Commons

WikiWoordenboek

Definitie op WikiWoordenboek

Wikisource

Bronnen op Wikisource

Wikiquote

Citaten op Wikiquote

Wikinieuws

Nieuwsartikelen op Wikinieuws

Overgenomen van "https://nl.wikipedia.org/w/index.php?title=Recht&oldid=55426753"

Categorie:

• Recht

Verborgen categorieën:

• Wikipedia:Zie artikel
• Wikipedia:Commonscat met lokaal zelfde link als op Wikidata

Navigatiemenu

Persoonlijke instellingen

• Niet aangemeld
• Overleg
• Bijdragen
• Registreren
• Aanmelden

Naamruimten

• Artikel
• Overleg

Varianten

Weergaven

• Lezen
• Bewerken
• Geschiedenis

Meer

Zoeken

Navigatie

• Hoofdpagina
• Vind een artikel
• Vandaag
• Etalage
• Categorieën
• Recente wijzigingen
• Nieuwe artikelen
• Willekeurige pagina

Informatie

• Gebruikersportaal
• Snelcursus
• Hulp en contact
• Donaties

Hulpmiddelen

• Links naar deze pagina
• Verwante wijzigingen
• Bestand uploaden
• Speciale pagina's
• Permanente koppeling
• Paginagegevens
• Wikidata-item
• Deze pagina citeren

In andere projecten

• Wikimedia Commons
• Wikinieuws
• Wikiquote

Afdrukken/exporteren

• Boek maken
• Downloaden als PDF
• Printvriendelijke versie

